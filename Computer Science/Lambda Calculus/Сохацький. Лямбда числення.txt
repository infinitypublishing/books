Максим Сохацький
Конспект лекцій з λ-числення та комбінаторної логіки
2009 Липень, Кам'янець-Подільський

Комбінаторна логіка
====================

1. Константи
2. Змінні
3. Терм або вирази (M,N)
4. Спеціальні символи { "(", ")", ".", "=" }
5. Аксіоми

Визначення
===========

1. Константи — це терми.
2. Змінні — це терми.
3. Для будь-яких термів M, N і змінної x вірно, що

    (MN) — терм.

При цьому вираз (MN) позначає операцію аплікації (застосування функції до аргументу).
Це називається комбінаторною логікою.
Якщо додати ще одну аксіому:

4. Для змінної x і терму M вірно, що 

        (λx.M) — терм,

що позначає операцію (λx.M) абстракції. Так ми отримуємо λ-числення.

Аксіоми
=======

(α) λx.a = λz.[z/x]a;

Аксіома (α) означає можливість підстановки терму z замість усіх входжень змінної x у терм a.

(β) (λx.a)z = [z/x]a.

Аксіома (β) означає можливість редукції (спрощення вигляду) терму зліва шляхом підстановки z замість усіх входжень змінної x у терм a.

Терм вигляду (λx.M)N позначає оператор λx.M, застосований до аргументу N.
У неформальній інтерпретації λx.M його значення в точці N обчислюється замінюванням N на x у M, таким чином, терм (λx.M)N можна спростити до [N/x]M.

(ρ) a=a (рефлексивність);

Правила виводу
==============

(ξ) якщо a=b, то λx.a= λx.b;
(μ) якщо a=b, то ca=cb;
(ν) якщо a=b, то ac=bc;
(σ) якщо a=b, то b=a (симетричність);
(τ) якщо a=b і b=c, то a=c (транзитивність).

Комбінаторна логіка
====================

На комбінаторну логіку можна дивитись як на певне спрощення λ-числення, в якому немає символу λ, а всі функціональні абстракції представлені обмеженим набором символів, які називають «комбінаторами». Такі комбінатори не містять змінних, є функціями вищого порядку, тобто можуть приймати інші функції як аргументи, і описують правила перетворення об'єктів, переданих їм як аргументи.

Комбінатор
==========

Змінна x називається вільною в термі λx.A, якщо вона не має входжень у терм A; в іншому випадку змінна x називається зв’язаною.

Терм, що не містить вільних змінних, називається комбінатором або замкненим.

Більш формальне визначення
----------------------------

Визначення. Підтерм. Відношення «P входить до Q» (також читається як «P є підтермом Q», або «Q містить P»)  визначається індукцією за Q наступним чином:

    1) P входить у P;
    2) якщо P входить у M або N, то P входить у (MN);
    3) якщо P входить у M або P = x, то P входить у (λx.M).

Визначення. Зв’язані і вільні змінні.
Входження змінної x у терм P є зв’язаним тоді й тільки тоді, коли вона  міститься у підтермі P вигляду (λx.M); інакше вона є вільною.
Якщо x має принаймні одне вільне входження в P, вона називається  вільною змінною P.

Приклади
--------

1. Інтеграл від x*y по dx не є комбінатором, оскільки крім зв’язаної змінної x містить вільну змінну y.
2. λx.xy — не є комбінатором, оскільки містить вільну змінну y.
3. λxy.x — є комбінатором, називається K.

Базис
=====

I = λx.x / I x = x
K = λxy.x / K x y = x
S = λfgx.fx(gx) / S f g x = f x ( g x )

Комбінатор фіксованої точки
============================

Y = λf.(λx.f(xx))(λx.f(xx)) / Y x = x ( Y x )

